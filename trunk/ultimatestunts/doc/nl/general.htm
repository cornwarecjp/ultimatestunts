<html><body>
<h1>Het gebruik van Ultimate Stunts 0.6.x</h1>
Grijze secties kunnen overgeslagen worden als er geen probleem is dat
gerelateerd is aan die sectie. Als u problemen heeft, lees dan de grijze
secties.

<font color="grey">
<h3>Welke packages?</h3>
Om Ultimate Stunts te gebruiken heeft u zowel de programmabestanden 
als de databestanden nodig. Als u al een oudere versie van Ultimate Stunts
heeft, en u niet veel bandbreedte heeft, dan kan het nuttig zijn om
handmatig te selecteren wat u wilt downloaden, maar in andere gevallen is het
gemakkelijker om een package te downloaden dat alles bevat. Er zijn drie
soorten packages:
<ul>
	<li>i386 Linux binaries</li>
	<li>windows binaries</li>
	<li>Broncode</li>
</ul>
"Binaries" zijn computerprogramma's in een direct uitvoerbare vorm,
dus dat is wat u wilt als u niet de broncode kunt compileren op uw
systeem (de meeste windows-gebruikers kunnen dit niet, omdat ze geen C++
compiler hebben). Aan de andere kant, als u optimale performance wilt in
Linux, of als u een niet-ondersteund systeem gebruikt (zoals OS X, of
Linux op een PPC), dan heeft u de broncode nodig.
<p>
Er is een data- en een nodata-variant van elk soort package. Zoals eerder
gezegd, meestal wilt u het data-package hebben.
De windows binary + data package is een installatie setup programma.

<h3>Compilatie</h3>
Als u de broncode wilt gebruiken, dan moet u deze compileren. Dit is
beschreven in de <a href="compile.htm">Compilatie handleiding</a>.

<h3>Locatie van het configuratiebestand</h3>
U kunt deze sectie overslaan als u Ultimate Stunts op een "standaard"
manier gebruikt, bijv. met het windows windows binary installatieprogramma.
Deze sectie is gewoon toegevoegd om u van informatie te voorzien voor de
gevallen waarin u problemen ervaart met het starten van Ultimate Stunts.
<p>
Wanneer Ultimate Stunts gestart wordt zoekt het naar een configuratiebestand
met de naam "ultimatestunts.conf". Afhankelijk van de compilatie-installingen
zijn er verschillende locaties waar Ultimate Stunts dit bestand probeert te
vinden. Er is altijd één hoofdlocatie, en als ultimatestunts.conf daar niet
gevonden wordt, dan wordt het daar naartoe gekopieerd vanuit één van de andere
locaties.
<p>
De hoofdlocatie van ultimatestunts.conf is ~/.ultimatestunts op UNIX-stijl
systemen, en "." op windows systemen (. is de directory waar Ultimate Stunts
vanuit gestart is). Als Ultimate Stunts gestart wordt vanuit de
broncode-directory, dan is de hoofdlocatie ook ".".
<p>
De andere locaties waar ultimatestunts.conf gezocht wordt, zijn (in deze
volgorde):
<pre>
&lt;prefix&gt;/etc  (&lt;prefix&gt; is standaard /usr/share/local)
/etc
/usr/local/etc
.
</pre>
</font>

<h3>Ultimate Stunts configureren</h3>
Het bestand ultimatestunts.conf is een textbestand dat alle opties van
Ultimate Stunts bevat. Het kan erg nuttig zijn om dit bestand te bewerken,
bijv. als de standaardwaarden te veel eisen van uw computer, en als u de
frame rate wilt verbeteren. Alle opties zijn gedocumenteerd in het
configuratiebestand. Voor windows-gebruikers wordt het aanbevolen om
Wordpad te gebruiken in plaats van Kladblok, ondat Kladblok geen UNIX-stijl
textbestanden ondersteunt.
<p>
<font color="grey">
Twee interessante opties in ultimatestunts.conf zijn datadir en savedir
in de [files] sectie. Beide directories worden gebruikt als locaties waar
databestanden worden gezocht, maar databestanden worden alleen opgeslagen
in savedir. Dit betekent dat datadir alleen-lezen kan zijn voor de gebruiker,
maar dat savedir altijd beschrijfbaar moet zijn. Als een bestand wordt geladen,
dan wordt het eerst gezocht in savedir, en dan in datadir. Dit betekent dat
de standaard databestanden die zich in datadir bevinden vervangen kunnen
worden door een ander bestand met de zelfde naam in savedir te plaatsen.
<p>
Windows-gebruikers moeten zich ervan bewust zijn dat windows-stijl
directorynamen hier problemen zouden kunnen geven. In geval van problemen,
gebruik locaties zonder spaties in het path, gebruik slashes (/) in plaats van
backslashes (\), en schrijf "/cygdrive/c/" in plaats van "C:\" in absolute
paths.
</font>

<h3>Een spel starten</h3>
Als u Ultimate Stunts wilt spelen, dan moet u het programm "ustunts" starten
(windows-gebruikers kunnen het Ultimate Stunts item in het start menu
gebruiken). De andere programma's kunnen soms nuttig zijn, en ze zijn
apart gedocumenteerd, maar ustunts is het hoofdprogramma van het spel.
U kunt <a href="client.htm">hier</a> documentatie vinden over hoe
Ultimate Stunts gespeeld kan worden.

</body></html>

