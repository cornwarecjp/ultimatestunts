<html><body>
<h1>Het gebruik van het Ultimate Stunts versie 0.6.x programma</h1>

Wanneer het Ultimate Stunts programma gestart wordt, start het afspelen van
de muziek, en verschijnt de menu interface. U kunt direct beginnen met spelen,
of eerst nog wat dingen veranderen, zoals auto's/spelers, en de baan.
<br><img src="../nolanguage/menu_main.jpg">

<h1>Spelen</h1>
Als u er voor kiest om het spelen te starten, dan worden de databestanden
geladen. Afhankelijk van uw hardware kan dit enige tijd duren.
Wanneer alle data geladen is, start het spel. De besturing van het spel
(toetsen, joystick etc.) kan ingesteld worden in het ultimatestunts.conf
bestand. Dit is de standaardinstelling voor één speler:
<ul>
	<li>Pijltjestoetsen: gas geven, remmen en sturen</li>
	<li>rechter shift/rechter ctrl: versnelling omhoog/omlaag, inclusief
	achteruit</li>
	<li>Esc: verlaat het spel</li>
	<li>rechter alt: verander camera modus</li>
	<li>/: verander camera doel auto</li>
	<li>F1: speel de volgende song in de playlist</li>
</ul>
Nadat het spel wordt afgesloten, of na crashen of finishen, wordt de
hiscore van de baan weergegeven, en kunt u er voor kiezen om een replay van
de afgelopen race te bekijken of op te slaan. Als u de eerste plaats heeft
bereikt voor deze baan, dan wordt de replay automatisch opgeslagen onder de
zelfde naam als de track.
<br><img src="../nolanguage/menu_hiscore.jpg">

<h1>Andere functies</h1>
<h3>Selecteren van een baan</h3>
Als u op een andere baan wilt spelen, dan kunt u een baan selecteren met die
optie in het hoofdmenu.

<h3>Selecteren van spelers en auto's</h3>
U kunt spelers, en de auto's waar ze in rijden, selecteren in het speler
selectie menu, dat bereikt kan worden vanuit het hoofdmenu:
<br><img src="../nolanguage/menu_players.jpg"><br>
U kunt een speler toevoegen, of een bestaande speler wijzigen in de lijst.
Het veranderen van de instellingen van een speler, of het verwijderen van de
speler, kan gedaan worden in het individuele speler menu, dat bereikt kan
worden door een speler te selecteren in het speler selectie menu:
<br><img src="../nolanguage/menu_player.jpg"><br>
Split screen multiplaying (maximaal vier spelers) is mogelijk door meerdere
menselijke spelers toe te voegen aan de lijst.

<h3>Een replay bekijken</h3>
U kunt dat doen door deze functie vanuit het hoofdmenu kiezen, en dan
een replay-bestand selecteren om deze te bekijken.

<h1>Multiplaying over een netwerk</h1>
Ultimate Stunts gebruikt een client-server model voor netwerk multiplaying.
Dit betekent dat er ergens een Ultimate Stunts gameserver programma gestart
moet worden, zodat verschillende computers er op kunnen inloggen. U kunt het
ustuntsserver programma handmatig starten, en het bedienen met de console
interface, maar u kunt het ook automatisch laten starten vanuit de spel-menu's.
We zullen hier alleen die laatste optie bekijken: het server-programma is
elders gedocumenteerd.
<p>
Voor een netwerk multiplaying spel moet het speltype veranderd worden,
aangezien de standaard instelling "lokaal spel" is. Dit is het speltype menu:
<br><img src="../nolanguage/menu_gametype.jpg">

<h3>De host speler</h3>
Als eerste moet één van de spelers (bij voorkeur de gene met de snelste
computer en netwerkverbinding) een nieuw netwerkspel starten. Nadat enkele
vragen beantwoord zijn door de gebruiker, wordt er automatisch een serverproces
gestart. Ultimate Stunts vraagt naar de volgende dingen voor dat een server
gestart kan worden:
<ul>
	<li><b>Het poortnummer</b>. In de meeste gevallen moet de
	standaarde gewoon werken. Soms moet er een ander poortnummer
	gekozen worden, bijv. om firewall regels te ontwijken. Als
	u op zoek bent naar vrije poortnummers op uw machine, zoek dan naar
	UDP poortnummers, omdat Ultimate Stunts UDP gebruikt in plaats van
	TCP. Op sommige systemen is het niet mogelijk om poortnummers onder
	de 1024 te gebruiken. Alle clients moeten inloggen met het zelfde
	poortnummer als in de server-instellingen.
	</li><li><b>Een naam voor de server</b>. De naam wordt gebruikt
	zodat andere spelers de juiste server kunnen selecteren als er meer
	dan één Ultimate Stunts server draait op het netwerk, bijv. op een
	LAN-party.
	</li><li><b>Het minimum aantal spelers</b>. Het spel zal niet starten
	totdat dit minimum aantal spelers wordt bereikt.
	</li>
</ul>

<h3>Alle andere spelers</h3>
Vervolgens moeten alle andere spelers deelnemen aan het gemaakte spel.
Nadat het poortnummer geselecteerd is, zoekt Ultimate Stunts naar servers op
het lokale netwerk. Dit zal enkele seconden duren. Als geen server gevonden
wordt, dan kunt u proberen handmatig een server te selecteren door de
hostnaam of het IP-nummer van de server in te vullen. Dit kan nodig zijn
als de server ergens ver weg op het internet is, of zelfs wanneer de server
zich in een ander subnet bevindt.
<p>
Als één server gevonden wordt, dan verbindt Ultimate Stunts automatisch met
die server. Als meer dan één server is gevonden, dan kan de gebruiker er één
kiezen uit een menu.

</body></html>

