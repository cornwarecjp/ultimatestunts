<html><body>
<h1>Ultimate Stunts spelen</h1>

Wanneer het Ultimate Stunts programma gestart wordt, start het afspelen van
de muziek, en verschijnt de menu interface. U kunt direct beginnen met spelen,
door de "Race!" te selecteren in het hoofdmenu. U kunt ook eerst nog wat
dingen veranderen, zoals auto's/spelers, en de baan.
<p>
Als u er voor kiest om het spelen te starten, dan worden de databestanden
geladen. Afhankelijk van uw hardware kan dit enige tijd duren.
Wanneer alle data geladen is, start het spel. De besturing van het spel
(toetsen, joystick etc.) kan ingesteld worden in het ultimatestunts.conf
bestand. Dit is de standaardinstelling voor één speler:
<ul>
	<li>Pijltjestoetsen: gas geven, remmen en sturen</li>
	<li>; and /: versnelling omhoog/omlaag, inclusief achteruit</li>
	<li>Esc: verlaat het spel</li>
	<li>rechter shift: verander camera modus</li>
	<li>rechter ctrl: verander camera doel auto</li>
	<li>F1: speel de volgende song in de playlist</li>
</ul>

<h1>Andere functies</h1>
Deze sectie geeft een overzicht van de menus in Ultimate Stunts. We starten
met de menu-opties in het hoofdmenu:
<ul>
	<li><a href="#drive">Start!</a></li>
	<li><a href="#gametype">Stel het speltype in</a></li>
	<li><a href="#track">Selecteer de baan</a></li>
	<li><a href="#playerscars">Spelers en auto's</a></li>
	<li><a href="#replay">Bekijk een replay</a></li>
	<li><a href="#settings">Instellingen</a></li>
	<li><a href="#credits">Credits en Licentie</a></li>
	<li><a href="#exit">Afsluiten</a></li>
</ul>
<br><img src="../nolanguage/menu_main.jpg">

<a name="drive"></a><h1>Start!</h1>
Het selecteren van deze optie zal het spel starten. Dit maakt het mogelijk om
een race te starten met slechts een enkele klik na het starten van Ultimate
Stunts.
<p>
Nadat het spel wordt afgesloten, of na crashen of finishen, wordt de
hiscore van de baan weergegeven, en kunt u er voor kiezen om een replay van
de afgelopen race te bekijken of op te slaan. Als u de eerste plaats heeft
bereikt voor deze baan, dan wordt de replay automatisch opgeslagen. Het
hiscore-menu heeft de volgende opties:
<ul>
	<li><h3>Bekijk replay</h3>
	Met deze optie kunt u de replay bekijken van de laatste race. U kunt
	de zelfde camera controls gebruiken als tijdens de race.
	</li>
	<li><h3>Sla replay op</h3>
	Dit slaat de replay op in een bestand, zodat u deze later opnieuw
	kunt bekijken.
	</li>
	<li><h3>Speel opnieuw</h3>
	Start de zelfde race opnieuw.
	</li>
	<li><h3>Terug naar het hoofdmenu</h3>
	Dit brengt u terug naar het hoofdmenu.
	</li>
</ul>
<br><img src="../nolanguage/menu_hiscore.jpg">

<a name="gametype"></a><h1>Stel het speltype in</h1>
Het belangrijkste nut van dit menu is om te kiezen tussen een lokaal spel
en verschillende soorten van netwerk-multiplaying speltypes. U heeft
de volgende opties:
<ul>
	<li><h3>Lokaal spel</h3>
	Dit is de standaardoptie. In een lokaal spel doet u niet mee in een
	netwerkspel: alles draait op uw eigen computer.
	</li>
	<li><h3>Doe mee aan een bestaand LAN/network spel</h3>
	Als uw computer is verbonden met andere computers via een Local Area Network,
	dan kunt u hiermee aan een netwerkspel deelnemen. Na het selecteren van deze
	optie vraagt Ultimate Stunts naar het poortnummer. Normaal gesproken is het
	standaard poortnummer goed. Daarna zoekt Ultimate Stunts op uw LAN naar
	spelservers. Als één server gevonden wordt, dan maakt het automatisch
	verbinding met die server. Als er meerdere gevonden worden, dan kunt u tussen
	de servers kiezen. Als er geen enkele gevonden wordt, dan krijgt u de mogelijkheid
	om handmatig een hostnaam of IP-nummer op te geven.
	</li>
	<li><h3>Start een nieuw LAN/network game</h3>
	Dit laat u een nieuw netwerkspel starten. Ultimate Stunts vraagt naar de volgende
	informatie:
	<ul>
		<li>Poortnummer: Meestal is de standaardwaarde goed. Een ander poortnummer
		selecteren kan nuttig zijn in geval van een conflict met een andere toepassing
		of een firewall.</li>
		<li>Naam van de server: Deze naam wordt weergegeven in de lijst van servers,
		als er meerdere servers op het LAN zijn.</li>
		<li>Minimum aantal spelers: Dit is een belangrijke instelling: het spel zal
		niet starten totdat dit aantal spelers aan dit spel meedoen (inclusief de
		speler die het spel gestart heeft).</li>
	</ul>
	Na het geven van deze informatie start Ultimate Stunts een spelserver, zodat
	andere spelers aan het spel mee kunnen doen.
	</li>
	<li><h3>Doe mee aan een existing online spel</h3>
	Als uw computer is verbonden met het internet, dan kunt u hiermee aan een online
	netwerkspel deelnemen. Als u deze optie selecteert haalt Ultimate Stunts een
	lijst van spelservers van de Ultimate Stunts metaserver. Doordat deze metaserver
	bereikt kan worden vanuit de hele wereld, geeft dit u de mogelijkheid om met
	mensen in andere landen en op andere continenten te spelen.
	Als één server online geregistreerd is, dan maakt Ultimate Stunts automatisch
	verbinding met die server. Als er meerdere gevonden worden, dan kunt u tussen
	de servers kiezen. Als er geen enkele gevonden wordt, dan krijgt u de mogelijkheid
	om handmatig een hostnaam of IP-nummer op te geven.
	</li>
	<li><h3>Start een nieuw online spel</h3>
	Dit laat u een nieuw online netwerkspel starten. Ultimate Stunts vraagt naar de
	volgende informatie:
	<ul>
		<li>Poortnummer: Meestal is de standaardwaarde goed. Een ander poortnummer
		selecteren kan nuttig zijn in geval van een conflict met een andere toepassing
		of een firewall.</li>
		<li>Naam van de server: Deze naam wordt weergegeven in de lijst van servers,
		als er meerdere servers op het LAN zijn.</li>
		<li>Minimum aantal spelers: Dit is een belangrijke instelling: het spel zal
		niet starten totdat dit aantal spelers aan dit spel meedoen (inclusief de
		speler die het spel gestart heeft).</li>
	</ul>
	Na het geven van deze informatie start Ultimate Stunts een spelserver, zodat
	andere spelers aan het spel mee kunnen doen. Het zal deze server ook registreren
	op de Ultimate Stunts metaserver, zodat andere spelers het kunnen zien in hun
	serverlijst.
	</li>
</ul>

<a name="track"></a><h1>Selecteer de baan</h1>
Als u op een andere baan wilt spelen, dan kunt u hier een baan selecteren.
<br><img src="../nolanguage/menu_track.jpg"><br>
De baan-pagina laat de volgende dingen zien:
<ul>
	<li>De naam van de momenteel geselecteerde baan</li>
	<li>De beste tijd voor het voltooien van deze baan</li>
	<li>Verschillende menu-opties</li>
</ul>
Het baan-menu geeft de volgende opties:
<ul>
	<li><h3>Selecteer een baan</h3>
	Dit laat u een andere baan selecteren uit een lijst van baan-bestanden.
	</li>
	<li><h3>Bewerk de baan</h3>
	Met deze optie kunt u de track editor starten. Voor informatie over het
	gebruik van de track editor, zie <a href="trackedit.htm">deze</a> pagina.
	</li>
	<li><h3>Bekijk de beste-tijd replay</h3>
	Als iemand de beste tijd voor een track verbetert, dan wordt er automatisch
	een replay van die race opgeslagen. Met deze menu-optie kunt u de replay van
	de beste-tijd-race bekijken.
	</li>
	<li><h3>Terug naar het hoofdmenu</h3>
	Keer terug naar het hoofdmenu.
	</li>
</ul>

<a name="playerscars"></a><h1>Spelers en auto's</h1>
U kunt spelers, en de auto's waar ze in rijden, selecteren in het speler
selectie menu, dat bereikt kan worden vanuit het hoofdmenu:
<br><img src="../nolanguage/menu_players.jpg"><br>
U kunt een speler toevoegen, of een bestaande speler wijzigen in de lijst.
Het veranderen van de instellingen van een speler, of het verwijderen van de
speler, kan gedaan worden in het individuele speler menu, dat bereikt kan
worden door een speler te selecteren in het speler selectie menu:
<br><img src="../nolanguage/menu_player.jpg"><br>
Split screen multiplaying (maximaal vier spelers) is mogelijk door meerdere
menselijke spelers toe te voegen aan de lijst.

<a name="replay"></a><h1>Bekijk een replay</h1>
U kunt dat doen door deze functie vanuit het hoofdmenu kiezen, en dan
een replay-bestand selecteren om deze te bekijken. Merk op dat de
beste-tijd-replays, die automatisch opgeslagen worden, hier niet zichtbaar
zijn: u kunt deze bekijken vanuit het baan-menu. Hier kunt u alleen
replays selecteren die handmatig opgeslagen zijn vanuit het hiscore-menu.

<a name="settings"></a><h1>Instellingen</h1>
In de instellingen-menus, die bereikt kunnen worden vanuit het hoofdmenu, kunt
u een groot aantal instellingen veranderen. De instellingen zijn verdeeld in
secties, zoals graphics en sound, en in elke sectie kunt u een aantal
variabelen instellen.
<p>
Als een variabele veranderd is, wordt de verandering
meteen toegepast. Soms kan het resultaat meteen gemerkt worden, bijvoorbeeld
bij het instellen van de taal of het veranderen van het muziekvolume.
<p>
Als u enkele instellingen veranderd hebt, en u de instellingen-menus verlaat,
dan vraagt Ultimate Stunts of u de instellingen op wilt slaan. Als u ervoor
kiest om ze op te slaan, schrijft Ultimate Stunts de instellingen in een
tekstbestand met de naam "ultimatestunts.conf", en de volgende keer dat u
Ultimate Stunts start (of één van de andere Ultimate Stunts programma's), zullen
deze instellingen geladen worden. Als u ervoor kiest om de instellingen niet op
te slaan, dan worden de instellingen toegepast op de huidige Ultimate Stunts
sessie, maar ze zullen de volgende keer niet herladen worden. U kunt ze later
altijd nog opslaan door de instellingen-menus binnen te gaan en ze weer te
verlaten. Ultimate Stunts zal dan opnieuw detecteren dat sommige instellingen
veranderd zijn, en zal u opnieuw vragen om de instellingen op te slaan.

<a name="credits"></a><h1>Credits en Licentie</h1>
Hier kunt u zien wie Ultimate Stunts gemaakt hebben, en kunt u de General Public
License lezen. Als u denkt dat u iets nuttigs kunt doen voor het Ultimate Stunts
project, neem dan a.u.b. contact op met de project administrator.

<a name="exit"></a><h1>Afsluiten</h1>
Ultimate Stunts kan een leuk spel zijn, maar er is voor alles een tijd, en
het is zeker niet gezond om de hele dag computerspelletjes te spelen. Gebruik
uw tijd op een verantwoorde manier, en kies deze menu-optie als u eigenlijk
andere dingen zou moeten doen.

</body></html>

