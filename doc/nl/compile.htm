<html>
<body>
<h1>Compilatie van Ultimate Stunts</h1>

In een ideale wereld zou compilatie het zelfde zijn op alle OS-platforms.
Er zijn echter wat verschillen die compilatie een beetje moeilijker
maken op sommige systemen. Ultimate Stunts wordt ontwikkeld in Linux, en
zal het beste compileren in Linux en vergelijkbare UNIX-stijl systemen.
Het kan ook gecompileerd worden op sommige andere systemen:
<ul>
	<li>In windows kan <a href="http://www.cygwin.com">Cygwin</a> gebruikt
	worden als UNIX-omgeving. U kunt Cygwin downloaden met al de
	vereiste packages (zie hieronder) en de instructies volgen die
	in de rest van dit document staan. Ultimate Stunts zal portable
	gehouden worden met Cygwin tijdens de ontwikkeling ervan.</li>

	<li>Mac OS X is weliswaar gebaseerd op een UNIX-kernel, maar Apple heeft
	een boel "features" toegevoegd die het minder compatible maken met
	typische UNIX-systemen. Een aparte <a href="macosx.htm">
	compilatie-handleiding voor Mac OS X</a> is	beschikbaar.</li>
</ul>

<h3>Vereisten</h3>

Om Ultimate Stunts te compileren heeft u een UNIX-compatible systeem
nodig met een c/c++ compiler. U heeft ook de programma's 'make' en
'pkg-config' nodig, en een shell-programma dat in staat is om het
configure-script uit te voeren.
<p>
Natuurlijk moet u ook de juiste bibliotheken en ontwikkelings-packages
geinstalleerd hebben. De programma's die graphics gebruiken hebben de
openGL, SDL en SDL_image bibliotheken nodig (en dingen die nodig zijn
voor openGL en SDL). De niet-grafische programma's (zoals de server) kunnen
ook SDL gebruiken, maar het kan mogelijk zijn om ze zonder SDL te compileren.
Geluidsondersteuning via de FMOD of de openAL bibliotheek is optioneel:
als u geen FMOD of openAL heeft zal Ultimate Stunts compileren zonder
geluidsondersteuning. Als u beide heeft zal Ultimate Stunts standaard openAL
gebruiken. Als OpenAL gebruikt wordt voor geluid, dan kan Ultimate Stunts
daarbij ook libvorbisfile gebruiken voor het laden van Ogg Vorbis geluiden
en muziek. Zonder libvorbisfile is Ultimate Stunts afhankelijk van een
extensie van de ALUT bibliotheek voor het laden van Ogg-bestanden, en deze
extensie is vaak niet aanwezig.
<p>
U kunt hier de vereiste bibliotheken vinden:
<ul>
	<li><a href="http://www.fmod.org/ifmoddownload.html">FMOD</a></li>
	<li><a href="http://www.openal.org/downloads.html">OpenAL</a></li>
	<li><a href="http://www.xiph.org/ogg/vorbis/">Vorbisfile</a></li>
	<li><a href="http://www.libsdl.org/download-1.2.php">SDL</a></li>
	<li><a href="http://www.libsdl.org/projects/SDL_image/">SDL_image</a></li>
</ul>
Als u OpenAL wilt gebruiken, vergeet dan niet om ook de ALUT bibliotheek te
installeren.
<p>
De meeste Linux-distributies leveren de benodigde bibliotheken als packages.
Normaal gesproken wordt FMOD niet geleverd (doordat het geen vrije software
is), maar u kunt in plaats daarvan altijd OpenAL gebruiken. Als u deze
bibliotheken installeert door een package-management systeem, vergeet dan
niet om de development packages te installeren: deze zijn nodig voor het
compileren van Ultimate Stunts (om het te draaien heeft u alleen de runtime
packages nodig). Om u een idee te geven van wat voor packages u moet
installeren, dit zijn de package-namen in Ubuntu 10.04:
<ul>
	<li>libsdl1.2debian</li>
	<li>libsdl1.2-dev</li>
	<li>libsdl-image1.2</li>
	<li>libsdl-image1.2-dev</li>
	<li>libopenal1</li>
	<li>libopenal-dev</li>
	<li>libalut0</li>
	<li>libalut-dev</li>
	<li>libvorbisfile3</li>
	<li>libvorbis-dev</li>
</ul>

<h3>Bibliotheken voor Cygwin</h3>
Omdat het verkrijgen van de bibliotheken voor Cygwin lastig kan zijn, heb
ik besloten om u te helpen door Cygwin-packages te leveren voor
<a href="http://www.ultimatestunts.nl/documentation/nolanguage/sdlcygwin.tgz">SDL en SDL_image</a>, en voor
<a href="http://www.ultimatestunts.nl/documentation/nolanguage/openalcygwin.tgz">OpenAL</a>.
Ze horen uitgepakt te worden in de Cygwin root directory, en dan zijn ze
klaar om gebruikt te worden door Ultimate Stunts. Om vorbisfile te gebruiken
in Cygwin, moet u niet alleen het libvorbisfile-devel pakket installeren,
maar ook pkg-config.

<h3>FMOD headerbestanden</h3>
(Alleen van toepassing als u FMOD wilt gebruiken in plaats van OpenAL)<br>
Ultimate Stunts neemt aan dat de FMOD headerbestanden gevonden kunnen worden in
een subdirectory "fmod" ergens in het standaard include search path. Een goede
plaats om fmod.h etc. te plaatsen zou /usr/include/fmod kunnen zijn. Het FMOD
shared object bestand kan bijv. in /usr/lib geplaatst worden. Ultimate Stunts
verwacht dat libfmod.so aanwezig is, dus misschien is het nodig om een symlink
te maken (zoals "ln -s libfmod-371.so libfmod.so").

<h3>Compileren</h3>
Problemen tijdens de compilatie kunnen erg lastig zijn om op te lossen als u
geen ontwikkelaar bent, maar zolang het geen problemen geeft, is compileren
eenvoudig.
<p>
In de eerste plaats zou u het broncode pakket gedownload moeten hebben,
en het uitgepakt hebben in een directory. Vervolgens moet Ultimate Stunts
geconfigureerd worden voor compilatie op uw systeem. Dus, start het
configure-script:
<pre>
./configure
</pre>
Als alles goed gegaan is, dan heeft het configure-script enkele bestanden
gemaakt met de naam "Makefile". Dit stelt "make" in staat om de compilatie
automatisch voor u te doen. Start make met het volgende commando:
<pre>
make
</pre>
Make zal eerst alle code compileren die gedeeld is tussen de verschillende
programma's. Daarna compileert het alle programma-specifieke code en wordt
alles aan elkaar gelinkt om de programma-binaries te vormen. De resulterende
binaries staan in de programma-specifieke directories.
<pre>
make install
</pre>
De "make install" stap is niet noodzakelijk voor het testen van het spel: u
kunt Ultimate Stunts al draaien vanuit de broncode-directory met ./execselect.sh
of ./ultimatestunts/ustunts. "make install" installeert de binaries en
databestanden. Het neemt aan dat er een UNIX-style directory layout is, dus op
andere besturingssystemen kan een handmatige installatie nuttiger zijn. U moet
dit commando draaien als super-user (root). De standaardlocaties voor de
bestanden zijn /usr/local/bin voor de binaries en /usr/local/share/ultimatestunts.
Na "make install" kunnen gebruikers Ultimate Stunts starten met het commando
ustunts (als de locatie van de binaries in de PATH variabele van de gebruiker
staat natuurlijk).

<h3>DLL bestanden</h3>
<p>
Windows-gebruikers die hun binaries vanuit de verkenner willen starten,
vanuit het Start-menu, of op andere gebruikelijke manieren, moeten weten
dat alle cygwin-programma's cygwin1.dll nodig hebben. De Ultimate Stunts
binaries hebben daarnaast ook andere DLLs nodig, zoals SDL.dll. Vind deze
bestanden, en plaats ze bijv. in de zelfde directory als de binaries. Voor het
starten van een netwerk-multiplaying spel kan er wat tweaken van de PATH
variabele nodig zijn. Zie ook de windows binary package voor hoe ik het
opgelost heb.
</p>
</body>
</html>

